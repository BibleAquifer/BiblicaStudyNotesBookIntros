# Study Notes - Book Intros (Biblica)

## License Information

**Study Notes - Book Intros (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Malaki (id: 574135)

**Kitabu cha Malaki ni nini?**

* Malaki ni kitabu cha manabii wa Israeli. Ni mkusanyiko wa ujumbe kutoka kwa Mungu ambao Malaki alizungumza.
* Ujumbe ulihusika na maisha katika Yuda baada ya Wayahudi wengi kurudi kutoka Babuloni. Pia ulikuwa unahusu wakati ujao. Wakati huo Mungu angeleta hukumu dhidi ya wote wanaofanya maovu.
* Haijulikani ni mji gani Malaki alitoka au kutambuwa jamaa yake. Haijulikani hasa ni lini alizungumza ujumbe huu. Inadhaniwa kwamba alizungumza baada ya Wayahudi kumaliza kujenga upya hekalu. Hilo lilitokea mwaka wa 515 Kabla ya Kristo (KK). Inadhaniwa kwamba alizungumza wakati wa Ezra na Nehemia. Hiyo ilikuwa kuanzia mwaka wa 458 KK hadi karibu mwaka wa 420 KK.
* Inadhaniwa kwamba Malaki aliandika ujumbe huu.
* Waandishi wa Agano Jipya walielewa kwamba baadhi ya unabii wa Malaki ulitimizwa katika maisha na kazi ya Yesu.

**Kitabu hiki kiliandikiwa nani?**

* Wayahudi wanaoishi Yuda. Waliishi huko baada ya serikali ya Persia kuruhusu Wayahudi wengi kurudi kutoka Babuloni.

**Kwa nini** **kitabu cha Malaki kiliandikwa?**

* Kuonyesha jinsi Wayahudi katika Yuda hawakuwa waaminifu kwa agano la Mlima Sinai.
* Kuwahimiza kuwa waaminifu kwa Mungu wakimheshimu na kumtukuza.
* Kuwatia moyo kuhusu upendo wa Mungu kwao na uaminifu wake kwao.

**Mawazo makuu**

* Mungu alibaki Mwaminifu kwa maagano yake na watu wake. Watu wake pia walipaswa kuwa waaminifu kwa maagano hayo.
* Mungu anatamani kubariki watu. Watu wanaweza kupokea baraka za Mungu ikiwa wanamheshimu na kumtukuza.
* Siku ya Bwana ni wakati wa hukumu kwa wengine. Ni wakati wa baraka kwa wengine.

**Muhtasari**

**Mungu na watu wa Yuda wanazungumza (1:1 – 3:15\).**

**Siku ya Bwana (3:16 – 4:3\).**

**Kukumbuka Sheria ya Mose na Manabii (4:4–6\).**

* **Associated Passages:** MAL 1:1

