# Study Notes - Book Intros (Biblica)

## License Information

**Study Notes - Book Intros (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Sefania (id: 574132)

**Kitabu cha Sefania ni nini?**

* Sefania ni kitabu cha manabii wa Israeli. Ni mkusanyiko wa ujumbe kutoka kwa Mungu ambao Sefania alizungumza.
* Sehemu kubwa ya ujumbe ilikuwa inahusu watu na viongozi wa ufalme wa kusini. Baadhi ya ujumbe ulikuwa kuhusu mataifa yaliyokaa karibu na ufalme wa kusini.
* Sefania alizungumza ujumbe huu wakati Yosia alipokuwa mfalme wa ufalme wa kusini. Yosia alitawala kuanzia mwaka wa 640 Kabla ya Kristo (KK) hadi mwaka wa 609 KK.
* Ujumbe uliandikwa kama mashairi.
* Inadhaniwa kwamba Sefania aliandika ujumbe huu.

**Kitabu hiki kiliandikiwa nani?**

* Watu wa ufalme wa kusini wa Yuda.

**Kwa nini kitabu cha Sefania** k**iliandikwa?**

* Kutahadharisha watu na viongozi wa ufalme wa kusini kuacha kutenda dhambi. Wale ambao hawakubadilisha njia zao wangeteketezwa Mungu alipoleta hukumu dhidi yao.
* Kuonyesha jinsi hasira ya Mungu dhidi ya dhambi ilivyo kali.
* Kuhamasisha watu kutoka mataifa yote ambao walikuwa wanyenyekevu na waliomtumaini Mungu.
* Kuonyesha furaha na shangwe ya Mungu kwa watu wanaomtumaini.

**Mawazo makuu**

* Mungu ni Shujaa Mwenye Nguvu. Atachukua hatua anapokasirika. Ataleta hukumu dhidi ya wote wanaokataa kugeuka kutoka dhambi. Atafanya hivyo kwenye Siku ya Bwana.
* Mungu ni Bwana na Mfalme juu ya watu wote na makundi ya watu. Watu kutoka mataifa yote wanaomwabudu Mungu watafurahia baraka za agano.
* Mungu ni mwema na hufanya yaliyo sawa na haki. Yeye amejaa upendo na furaha.

**Muhtasari**

**Ujumbe wa hukumu kuhusu** **ulimwengu na ufalme wa kusini (1:1 – 2:3\).**

**Ujumbe wa hukumu kuhusu mataifa mengine (2:4–15\).**

**Ujumbe zaidi wa hukumu kuhusu dunia na ufalme wa kusini (3:1–8\).**

**Ujumbe wa matumaini kuhusu wale wanaomtegemea Mungu (3:9–20\).**

* **Associated Passages:** ZEP 1:1

