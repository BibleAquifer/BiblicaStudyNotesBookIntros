# Study Notes - Book Intros (Biblica)

## License Information

**Study Notes - Book Intros (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Matendo (id: 574074)

**Kitabu cha** **Matendo ni nini?**

* Kitabu cha Matendo ni mkusanyiko wa hadithi kuhusu wafuasi wa kwanza wa Yesu. Hadithi hizi zilifanyika baada ya Yesu kufufuliwa kutoka kwa wafu. Kitabu cha Matendo kinajumuisha mafundisho kuhusu Yesu. Hadithi na mafundisho yalipitishwa na wafuasi wa Yesu. Wengi wao walikuwa wameishi na kufanya kazi na Yesu.
* Luka aliandika hadithi na mafundisho haya. Alifanya hivi baada ya kuandika hadithi na mafundisho yaliyorekodiwa katika injili ya Luka. Ni sehemu mbili za kitabu kimoja. Inadhaniwa kwamba Luka aliyaandika kati ya miaka ya 60 na 70 Baada ya Kristo (BK).

**Kitabu cha Matendo kiliandikiwa nani?**

* Waumini wa Mataifa ambao waliishi katika ardhi zilizodhibitiwa na serikali ya Kirumi.
* Mtu aliyeitwa Theofilo.
* Wafuasi wa Yesu wanatambua kwamba Kitabu cha Matendo kinashiriki ukweli kuhusu Yesu. Ni kwa ajili ya watu wote kila mahali.

**Kwa nini Kitabu cha Matendo kiliandikwa?**

* Kurekodi na kushiriki baadhi ya hadithi kuhusu waumini wa kwanza na makanisa ya kwanza.
* Kuonyesha jinsi hadithi na mafundisho kuhusu Yesu yalivyoenea zaidi ya Israeli.
* Kuonyesha kwamba Wakristo wa Mataifa wanakaribishwa katika ufalme wa Mungu.

**Mawazo makuu**

* Roho Mtakatifu akija kwa wafuasi wa Yesu.
* Jumuiya ya wafuasi wa Yesu wanaoishi kulingana na Njia ya Yesu.
* Wafuasi wa Yesu wakishiriki habari njema kumhusu kila mahali na kwa kila mtu.
* Nguvu ya maombi.
* Safari nne za Paulo za kushiriki habari njema kuhusu Yesu:
* safari ya kwanza ([Matendo 13 – 14](https://ref.ly/Acts13:1-Acts14:28)),
* safari ya pili ([Matendo 15:36 – 18:22](https://ref.ly/Acts15:36-Acts18:22)),
* safari ya tatu ([Matendo 18:23 – 20:38](https://ref.ly/Acts18:23-Acts20:38)),
* safari ya nne ([Matendo 27 – 28](https://ref.ly/Acts27:1-Acts28:31)).

**Muhtasari**

**Roho anaipa kanisa nguvu kusambaza habari njema kuhusu Yesu (1 – 2\).**

**Mitume wanashiriki habari njema kuhusu Yesu kule Yerusalemu (3 – 7\).**

**Habari njema inasambaa zaidi ya Yerusalemu (8:1 – 12:24\).**

**Habari njema inasambaa katika nchi za Kirumi (12:25 – 28:31\).**

* **Associated Passages:** ACT 1:1

