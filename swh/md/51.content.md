# Study Notes - Book Intros (Biblica)

## License Information

**Study Notes - Book Intros (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Wakolosai (id: 574081)

**Kitabu cha** **Wakolosai ni nini?**

* Kitabu cha Wakolosai ni barua kutoka kwa Paulo. Timotheo alimsaidia Paulo kuiandika.
* Paulo alikuwa gerezani alipoandika barua hii. Inadhaniwa kwamba aliandika barua hii karibu mwaka wa 60 Baada ya Kristo (BK)

**Kitabu cha Wakolosai kiliandikiwa nani?**

* Waumini katika mji wa Kolosai. Wengine walikuwa Wayahudi lakini wengi walikuwa Mataifa.
* Barua ilisomwa kwa sauti katika makanisa yote eneo la Kolosai.
* Wafuasi wa Yesu wanatambua kwamba barua ya Wakolosai inashiriki ukweli kuhusu Yesu. Ni kwa ajili ya watu wote kila mahali.

**Kwa nini kitabu cha Wakolosai kiliandikwa?**

* Kuwajulisha waumini wa Kolosai jinsi Paulo alivyokuwa akiendelea alipokuwa gerezani.
* Kupinga walimu ambao walikuwa wakifundisha mambo ambayo hayakuwa ya kweli.
* Kufundisha waumini jinsi ya kuishi maisha yao mapya katika Kristo.

**Mawazo makuu**

* Yesu Kristo ni Bwana wa kila kitu kinachokuwepo.
* Mafundisho yote ambayo hayamtangazi Yesu kama Bwana ni ya uongo.
* Waumini wanaishi maisha mapya kwa sababu ya Kristo.

**Muhtasari**

**Salamu na maombi (1:1–14\).**

**Kristo ni nani (1:15–23\).**

**Kazi ya Paulo miongoni mwa Mataifa (1:24 – 2:5\).**

**Waumini wamekamilika katika Yesu Kristo (2:6–23\).**

**Kuishi maisha mapya katika Kristo (3:1 – 4:1\).**

**Salamu za mwisho (4:2–18\).**

* **Associated Passages:** COL 1:1

